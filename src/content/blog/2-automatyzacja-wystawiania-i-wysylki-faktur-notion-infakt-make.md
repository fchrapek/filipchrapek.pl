---
title: Automatyczne wystawianie i wysyłka faktur - Notion + Infakt + Make
author: Filip Chrapek
pubDatetime: 2023-09-19
postSlug: automatyzacja-wystawiania-i-wysylki-faktur-notion-infakt-make
featured: true
draft: false
tags:
  - produktywność
  - automatyzacja
description: "Opis"
---

I oto nastał ten czas... Właśnie dzwon wybił po raz trzydziesty. Nieduże stado kruków, z nieznośnym skrzekiem wzbiło się w powietrze, kierując się w stronę ledwo już widocznego zza horyzontu słońca. Okoliczni mieszkańcy pospiesznie chowają się do swoich domostw, skrupulatnie ryglując drzwi i okna. W powietrzu czuć nieprzyjemny zapach potu...

Stało się, nadszedł koniec miesiąca.

Pora przywdziać czarną togę, zarzucić ogromny kaptur, zapalić 2 ceremonialne świecie i rozpocząć przerażający rytuał buchalterii.

---

Ach biurokracja, ach faktury! Ulubiony temat każdego freelancera, od którego na samą myśl, usta i ręce same składają się do ekstatycznego 'WOOHOO'! 🎉

<figure>
  <img
	src="https://media4.giphy.com/media/L0O3TQpp0WnSXmxV8p/giphy.gif?cid=ecf05e471mnnberudt4lf9q34eb7halpnsvffo6gsbqjnkga&ep=v1_gifs_search&rid=giphy.gif&ct=g"
	alt="Ross się cieszy, bo będzie wystawiać faktury"
	width="500px"
	height="auto"
>

  <figcaption>
	Ty, kiedy wiesz, że dzisiaj wieczorem musisz wystawić 17 faktur i wysłać je wszystkie, ładnie do klientów.
  </figcaption>
</figure>

Tak naprawdę, to nie. Koniec miesiąca ssie.

## Table of contents

## Problem

Być może tak jak i ja, miesiąc w miesiąc wystawiasz ręcznie takie same lub bardzo podobne faktury. Powiedzmy, że dla klientów, z którymi wiąże Cię dłuższa współpraca. I być może, podobnie jak ja, myślisz sobie "Na bank jest jakiś lepszy, sprytniejszy sposób, żeby to ogarnąć". I mimo tego, że ta myśl jest całkiem realna, to momentalnie dominowana jest przez drugą myśl typu: "No dobra, przecież to tylko chwila, wymyślenie rozwiązania zajmie mi 5 razy tyle". I tak co miesiąc, w koło Macieju.

I tu, cały na biało (a raczej fioletowo), pojawia się <a href="https://www.make.com/en/register?pc=filipchrapek" target="_blank">Make</a>.

## Rozwiązanie

Make to cudowny wynalazek. Wciąż odkrywam pełne możliwości tego narzędzia, natomiast już teraz z sukcesem wykorzystuję tę platformę do kilku regularnych czynności, które zaliczam do kategorii _nie chcem, ale muszem_.\
Jedną z takich czynności jest niewątpliwie wystawianie i wysyłanie faktur. I to właśnie tego byka spróbujemy złapać za rogi.

> W przykładzie korzystam z Notion, jako dostawcy danych oraz z Infaktu, który odpowiedzialny jest za obsługę faktur. Natomiast skupiać będę się głównie na dopięciu całości w Make, a nie na opisie działania wspomnianych platform. W artykule są/będą podlinkowane odpowiednie miejsca, więc jak chcesz, to możesz sprawdzić szczegóły na dany temat.

## Tworzenie scenariusza

Mięsem Make są _Scenarios_, czyli sekwencje następujący po sobie (a czasem i równolegle) zdarzeń.

![Przykładowy scenariusz w Make.com](/assets/images/2-automatyzacja-wystawiania-i-wysylki-faktur-notion-infakt-make/make-scenario.png)

> Szybka przypominajka, że w tym tutorialu nie opisuję działania platformy szerzej. Skupiam się konkretnie na scenariuszu. O samej platformie poczytasz więcej [tutaj](#).

Zatem do dzieła! 🙌

### Notion

Triggerem, czyli zdarzeniem wywołującym całą sekwencję będzie czynność wykonana w Notion. Konkretnie mówiąc, będzie to po prostu kliknięcie checkboxa (a raczej dwóch).

Klikamy w pustą jeszcze planszę scenariusz prawym przyciskiem myszy, wybieramy **_Add module_** i odnajdujemy Notion (pomoże nam w tym charakterystyczny logotyp).\
Następnie, już w obrębie modułu Notion, odnajdujemy **_Search Objects_**. Wewnątrz tego modułu musimy wskazać, który element ma _zostać odnaleziony_.

#### Źródło danych

> Na tym etapie wspomnę krótko o tym, jaką formę mają dane dostarczane z Notion ([tutaj](#) opisuję temat nieco bardziej szczegółowo). Finalna struktura Notion zależy już od Ciebie. Ważne, żeby znalazły się tam pola (wraz z danymi), które chcesz przekazać do Make. U mnie wygląda to tak:

![Struktura to-do listy w Notion](/assets/images/2-automatyzacja-wystawiania-i-wysylki-faktur-notion-infakt-make/notion-tasks-structure.png)

Mam konkretne zadanie, a w nim informacje które przekazuję do zewnętrznych platform. _Task_, _Price_ (taki format wymagany jest przez Infakt) i _Related Company_ (zerknij na uwagę poniżej) potrzebne mi będą do obsługi faktur w Infakcie, z kolei Make pobiera informacje z pól _Run scripts_ oraz _Autogenerated invoice via Make_ (nazwy mogą być dowolne).

**Ważna uwaga**

_Related Company_ to pole typu _Relation_ i potrzebne jest do poprawnego wystawienia faktury. Niespodzianką było dla mnie, że przygotowując scenariusz, pole to udostępnia tylko _ID_ firmy. Potrzebna jest natomiast pełna nazwa i w obecnym momencie nie wiem, w jaki sposób możemy ją wyciągnąć w Make po _ID_.
Workaround jaki zastosowałem, to dodanie dodatkowego pola _Rollup_ (w Notion jest ukryte, żeby nie powtarzać 2 razy tego samego), które po połączeniu go z _Related Company_ udostępnia potrzebne informacje.

Jeśli wiesz jak to zrobić lepiej, to daj znać 🤓

#### Notion + Make

Wracamy do modułu **_Search Objects_** i uzupełniamy kolejno:

1. **_Connection_** - jeśli jeszcze nie połączyłeś Make z Notion, to należy to teraz wykonać. Jak nie chcesz bawić się w udostępnianie tylko konkretnych miejsc w Notion, wybierz **_Notion Public_**
2. **_Search Objects_** - podajesz **_Database Items_**
3. **_Database ID_** - ID strony Notion, na której znajdują się dane. Możesz je pobrać bezpośrednio z adresu URL: _notion.so/{id}_
4. **_Filter_** - miejsce, które zarządza całym scenariuszem. Tutaj w ruch idą wspomniane wyżej checkboxy.
   W momencie kiedy zadanie jest zrealizowane, zaznaczam **_Run scripts_** co jest sygnałem dla Make, że podczas wywołania scenariusza, do tego zadania może zostać wystawiona faktura.
   Drugim, równie istotnym checkbox'em jest **_Autogenerated invoice via Make_**, który z kolei zapobiega dublom. Podczas startu scenariusza jest on pusty, a dopiero w momencie zakończenia sekwencji, automatycznie zostaje odfajkowany. Ponieważ chcę, żeby Make brał pod uwagę zadania z aktywnym **_Run scripts_** i z nieaktywnym **_Autogenerated invoice via Make_**. Zatem mój warunek wygląda tak:

![Filtr w module Notion: Search Object](/assets/images/2-automatyzacja-wystawiania-i-wysylki-faktur-notion-infakt-make/make-notion-filter.png)

⌘+S (Ctrl+S) i zapisujemy zmiany.

### Moduł HTTP i wykorzystanie API

Nawet jeśli aplikacja/platforma nie ma bezpośredniej integracji z Make (tak jest np. w przypadku Notion), to jeśli tylko miejsce, z którym chcemy się połączyć udostępnia interfejs API, cały cyfrowy świat stoi przed nami otworem.

Tak jest i w tym scenariuszu, gdzie chcąc połączyć się z Infaktem, korzystam właśnie z tego modułu. Do klawiatury!

#### Wystawienie faktury

Prawy klik i odszukujemy moduł **_HTTP_**.

> Na tym etapie musisz mieć wygenerowany klucz API Infaktu. Jeśli jeszcze tego nie zrobiłeś, [[Jak wygenerować w Infakt klucz API|tutaj]] sprawdzisz jak to zrobisz w parę chwil.

> Jeśli również tworzysz integrację z Infakt (bo wykorzystany przykład pewnie zagra też z innymi platformami), warto mieć otwartą <a href="https://docs.infakt.pl/" target="_blank_">dokumentację API</a>. Nie będę skupiał się na samych requestach jakoś specjalnie. Przykłady z dokumentacji powinny w zupełności wystarczyć.

Lecimy po kolei:

1. **_Credentials_** -
2. **_URL_** -
3. **_Method_** -
4. **_Headers_** -
5. **_Query String_** -
6. **_Body Type_** -
7. **_Content Type_** -
8. **_Request Content_** -
9. **_Parse response_** -

#### Wysłanie faktury

Wysyłka faktury realizowana jest bardzo podobnie, tak że kolejny moduł to również HTTP. Zmieniam jedynie **_endpoint_** (sprawdź <a href="https://docs.infakt.pl/#f410d26b-0c38-47fb-8224-7f500a5f3666" target="_blank_">dokumentację</a>) oraz **_body_**, które w tym konkretnym przypadku zostawiam puste. Spowoduje to pobranie domyślnego adresu klienta ustawionego bezpośrednio w Infakcie.

Jak widzisz w dokumentacji, **_endpoint_** wymaga dynamicznego przekazania **_ID_** wystawionej przed momentem faktury. Dzięki zaznaczonemu w ustawieniach poprzedniego modułu **_Parse response_** mam teraz bezpośredni dostęp do wszystkich informacji udostępnianych podczas tworzenia dokumentu. Wystarczy wklikać się w odpowiednie miejsce i wybrać z dostępnej listy danych **_ID_**. Bajka!

![Struktura modułu HTTP](/assets/images/2-automatyzacja-wystawiania-i-wysylki-faktur-notion-infakt-make/make-http-infakt-send.png)

### Koniec sekwencji

Po wystawieniu i wysłaniu faktury, wracam do modułu związanego z Notion i przekazuję informację o zmianie statusu checkboxa **_Autogenerated invoice via Make_** z **_false_** na **_true_** przez co zadanie zostaje w całości zamknięte i nie jest uwzględniane podczas kolejnego wywołania sekwencji.
Nie korzystam tutaj z **_Search Object_** jak to było za pierwszym razem, a z **_Update a Database Item_**. Sam moduł wygląda podobnie, choć naturalnie są różnice. Sprawdź poniżej:

![Struktura modułu Notion: Update Database Item](/assets/images/2-automatyzacja-wystawiania-i-wysylki-faktur-notion-infakt-make/make-notion-update-database-item.png)
